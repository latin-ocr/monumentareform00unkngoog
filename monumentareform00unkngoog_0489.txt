&diost-0

ficiendi aliqua sustentabamur. At vero nunc, postquam eius-
dem Dei omnia gubernantis iudicio, quod tunc commune tibi
cum aliis Principibus fuit, id totum videtur esse ad tuae Serul
arbitrium potestatemque delatum, ut penes te unum ius belli
pacisque sit: eadem quidem sumus cupiditate et sententia, ut
conficiatur pax, sed spe et fide ducimur multo maiore. Satis
enim aspirare coeptis optatisque nostris Deum cernimus, cum
quod ab eo supplices precabamur, eius nobis concedendi, ad
optimum et christianissimum Principem dignissimumque Cae-
sarem videmus delatam esse potestatem. Nos vero qui tanto
studio curabamus pacem, tunc cum pacis pene omnis ratio
desperata erat; nunc in tanta spe nostra, tanta expectatione
iustissimae et clementissime tuae mentis ac voluntatis, si ab
illa pacis actione desisteremus, faceremus iniuriam profectu et
ipsi Deo et honori nostro: neque tunc pacem voluisse, sed
aliud quiddam spectasse videremur. Sed si quippiam habe-
mus, vel habuimus unquam desideriisnostris magis propositum
quam pacem, digni sumus quos non exaudiat Deus; si vero
nostra consilia ipsius Dei honorem, communem christianitatis
salutem et bonum optatae pacis spectaverunt, cumdem Deum
oramus, ut Serum tuam in cuius manu pacem esse voluit, pacis
iubeat esse effectricem, hoc estut quod sanctissimam mentem
tuam desiderare cernimus (nihil enim clarius est quam te velle
pacem et appetere) eius conficiendi et transigendi, remotis
impedimentis omnibus, tibia summo Deo tribuatur facilitas.
Sed cur pax maxime necessaria sit, aliqua dicenda sunt, non
tam illa quidem nova genere, quam gravia diuturnitate, quibus
nisi citum remedium adhibeatur, utin effoeto mortali corpore
longior morbus exitium et mortem affert, sic in christianitate
iam defatigata et attrita proximus est interitus expectandus;
urgent, enim et opprimunt duo gravissima mala atque incom-
moda christianitatem, quorum alterum est a Turcis qui , con-
tinuis successibus elati, et nostra ignavia ac negligentiam
spem maximam erecti, christianae reipublicae penitus opprimen·
dae ineunt rationem. An tu trecentarum navium paratam iam
classem, et terrestres exercitus in armis adesse iussoS, alio
consilio aliaque mente coactos esse putas, nisi ut septentri·
onales christianorum provinciae ab ipso littore Illyrici usque ad
Poloniam impiis illis armis et signis obruantur? An nos haec
soli intelligimus, tuaque serenitas harum rerum ignara est?

 

