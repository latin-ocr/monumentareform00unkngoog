043384&

divina offitia ac Sacros ritus, germanico ydiomate enunctiant
partim et aboleverunt, impie quoque dogmatizant, id apprime
conantes quo populum ab obedientia V. S. et denique singulo·
rum superiorum iugo avertant. Consideranti siquidem mihi eam
seductorum etiarn in diversa tendentium colluviem, ne cum
aliis silentio torperem, ambivi Episcopum hujus loci et alios
digniores qui in rem necessarii videbantur, frequenter pulsans
eorum animos, quatenus vigilantius Dominico Gregi prospice·
rent, et heresis scismatisve criminum reos etiam potiores primo
oppugnarent, qui si deficerent inferiores facile everterentur.
Durum autem negotium pluribus visum fuit, tum eo magis quo
aliis coepiscopis remorantibus primi nos periculum experturi
videremur; tandem placuit negotium aggredi. Itaque duo ma·
ximarum parrochialium rectores, prepositi nuncupati, et simul
prior monasterii Augustinensis opidi Nurenberge prefati primi
evocati ad personaliter comparendum seque purgandum et
dum de auctore qui fisci nomine contra eosdem exurgeret in·
quireretur, aliis dubiis, timentibus aliis adversariorum versu·
tiam et loquendi vim, singulorum nostratum voto designatus
ego fui; qui eiusmodi onus certe perdificile et apud plebem
exosissimum pro pietate autem in Deum et sanctam fidem, pro·
que honore S. V. uti fidum mancipium, spretis popularibus
odiis atcerte summis periculis, letus suscepi. Comparantibus
itaque adversariis cum multo suorum comitatu, quatriduo con-
tinu0, Deo vires ministrante, eisdem in fatiem restiti, eorumque
perfidie testimonia ab eis ipsis extorsi, qui dum alio deficerent
in furorem versi, furioso mendaci libello me petierunt. Sub
inde prefixo alio die sententie audiende, cum denique maior
pars nostratum, primo in leniorem partem inclinare viderentur,
quo videlicetadversarii, Ecclesiasticaexcommunicationedumtaxat
ferirentur, vehementius institi ut tandem sub tenore per me
concepto, et cuius copiam presentibus S. V. transmitto, diffi-
nitiva sententia pronuntiaretur, a qua per assertum procura·
torem adversariorum et ut eius verbis utar, ad futurum publi-
cum liberum, et cristianum concilium appellato, cui appella·
tioni uti nulle delatum non fuit, sed apostolos petenti refuta·
torii dati. Adversarii vero cum Norimbergam rediissent, initio
factum eorum multa fictione colorarunt, et denuo coram certo
notario inscriptis pariter ad futurum Concilium appellarunt,
aarum subscriptas copias hic per ecclesias incerto nunctio

 

